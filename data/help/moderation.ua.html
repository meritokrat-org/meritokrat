<h1><strong><span style="font-family: helvetica;">МОДЕРАТОРИ:</span></strong></h1>
<p><span style="font-family: helvetica;"><a href="http://meritokrat.org/profile-1146"><strong>Святослав СТЕЦЕНКО</strong></a> <br /></span></p>
<p><span style="font-family: helvetica;"><a href="http://meritokrat.org/profile-39"><strong>Ярослав БЕЧКО</strong></a> <br /></span></p>
<p><span style="font-family: helvetica;"><a href="http://meritokrat.org/profile-1066"><strong>Тетяна ГУРА</strong></a></span></p>
<p><span style="font-family: helvetica;"><strong><a href="http://meritokrat.org/profile-6092">Євгеній ПОРЕМЧУК</a><br /></strong></span></p>
<p><span style="font-family: helvetica;"><strong><br /></strong></span></p>
<address class="mb5 fs28" style="color: #660000; line-height: 1;"></address>
<p><span style="font-family: helvetica;">Якщо Ви не згідні з рішенням модератора, будь ласка, <span style="text-decoration: underline;"><strong><a href="/messages/compose?user_id=31">напишіть про це Секретаріату МПУ</a>.</strong></span></span></p>
<p><strong>ПРАВИЛА МОДЕРАЦІЇ МЕРЕЖІ "МЕРІТОКРАТ":</strong></p>
<p>1.&nbsp;&nbsp;&nbsp;&nbsp; Модераторами Мережі є члени Політради та Секретаріату МПУ. За рішенням Секретаріату МПУ права модераторів можуть надаватися і іншим активним учасникам Мережі, які неухильно дотримуються Правил Мережі (надалі &ndash; Правила) і багато часу приділяють роботі в Мережі. Перелік модераторів з посиланням на їх профілі публікується у нижньому меню Мережі у розділі &laquo;Модерація&raquo;.<br /><br />2.&nbsp;&nbsp;&nbsp;&nbsp; Основне завдання модераторів &ndash; слідкувати за дотриманням учасниками Правил і оперативно очищати Мережу від дописів, що їх порушують.<br /><br />3.&nbsp;&nbsp;&nbsp;&nbsp; Кожен користувач може поскаржитись модераторам на порушення Правил, здійснене іншим користувачем.<br /><br />4.&nbsp;&nbsp;&nbsp;&nbsp; У разі виявлення модератором порушень Правил з боку учасника, він має право видаляти, редагувати, а для думок &ndash; ще й приховувати з головної сторінки мережі, думки, опитування, коментарі, що містять порушення.<br /><br />Редагування дописів здійснюється, якщо для усунення порушення Правил достатньо редакційної правки. Видалення &ndash; якщо весь допис суцільно суперечить Правилам та нормам поведінки у цій мережі. Думка приховується з головної сторінки Мережі, якщо в цілому вона не суперечить Правилам, але безпосередньо не стосується тематики даного ресурсу. Модератор має право приховати думку не раніше, ніж через 1 годину після її публікації.<br /><br />Модератори також мають право робити зауваження учасникам Мережі щодо поведінки учасників в Мережі та інформації, внесеної ними у особистий профіль.<br /><br />5.&nbsp;&nbsp;&nbsp;&nbsp; Рішення про видалення, редагування або приховування допису ухвалюється будь-яким з модераторів одноосібно.<br /><br />6.&nbsp;&nbsp;&nbsp;&nbsp; Видалення, редагування, приховування дописів з головної сторінки не є покаранням, а є нагадуванням про Правила спілкування в Мережі та обов&rsquo;язок їх дотримання.<br /><br />7.&nbsp;&nbsp;&nbsp;&nbsp; Учаснику, допис якого було видалено, направляється автоматичне повідомлення.<br /><br />8.&nbsp;&nbsp;&nbsp;&nbsp; Учасник, не згодний з рішенням модератора про видалення допису, може поскаржитись на рішення Модератора шляхом надсилання внутрішнього повідомлення Секретаріату МПУ. Якщо Секретаріат МПУ визнає скаргу обґрунтованою, допис учасника буде відновлений, а модератору, який необґрунтовано видалив допис, буде висловлене зауваження. Про задоволення або відхилення скарги учасники Мережі повідомляються Секретаріатом МПУ за допомогою внутрішніх повідомлень.<br /><br /><strong>У МЕРЕЖІ ЗАБОРОНЕНО:</strong><br />&nbsp;<br />1. Публікувати думки, опитування, пости в обговореннях, розсилати повідомлення, що не стосуються мети існування Мережі.<br />&nbsp;<br />2. Публікувати матеріали, що завдають шкоду суспільній моралі (зокрема, порнографічного, насильницького, агресивного характеру та інші).<br /><br />3. Публікувати думки та пости в обговореннях спільнот, що містять безглузду або малозмістовну інформацію (флуд), наприклад, повідомлення з одними смайліками.<br /><br />4. Розміщувати рекламу та будь-які інші матеріали у мережі з комерційною метою. Це правило не поширюється на анонси оплатних культурних, навчальних, просвітницьких, спортивних, благодійних подій.<br /><br />5. Публікувати завідомо неправдиву інформацію, наклеп, чутки.<br /><br />6. Публікувати приватну переписку без згоди користувача, з яким велась переписка.<br /><br />7. Закликати до порушення або порушувати чинне законодавство, у тому числі законодавство у сфері інтелектуальної власності.<br /><br />8. Ображати і дискримінувати учасників за будь-якою ознакою.<br /><br />9. Ображати культуру, традиції та інші національні цінності будь-якого народу чи країни.<br /><br />10. Розсилати спам за допомогою особистих повідомлень.<br /><br />11. Використовувати нецензурні вирази у будь-якій формі (флейм). Навіть якщо ви вважаєте, що мат необхідний, то не дивуйтеся, якщо модератор вважатиме інакше.<br /><br />12. Зловживати великими літерами у заголовках та анонсах думок, опитуваннях. Заголовок думки, опитування може містити до 5 слів, виконаних прописними літерами (слова мають уміщатися на одному рядку).<br /><br />13. Публікувати думки, опитування, коментарі з надмірною кількістю граматичних помилок, жаргонних слів, зображень, великих літер, що заважають нормальному сприйняттю тексту.<br /><br />14. Використовувати будь-які інші зображення, окрім портретного фото у якості аватара у профілі, а також використовувати зображення, захищені авторським правом, у своїх публікаціях.<br /><br />15. Вести дискусію, використовуючи нечесні прийоми у вигляді "перекручування" чужих висловлювань, редагування / видалення своїх повідомлень з метою спотворити / приховати їхній первісний зміст.<br /><br />16. Реагувати на дописи, що порушують Правила: не намагайтеся брати на себе функції модератора, краще повідомте модераторам про порушення Правил через&nbsp; приватне повідомлення.</p>