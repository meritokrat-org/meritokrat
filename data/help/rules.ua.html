<p><strong>ЗАГАЛЬНІ ПОЛОЖЕННЯ</strong><br />________________________________________<br /><br />1.&nbsp;&nbsp;&nbsp; <strong>MERITOKRAT.ORG </strong>(далі - Мережа) є <a href="http://meritokrat.org/download/library/14/9274160.doc">базовим інформаційно-комунікативним електронним ресурсом Мерітократичної партії України</a> (далі - МПУ) і мерітократичного руху в Україні.<br /><br />2.&nbsp;&nbsp;&nbsp; <strong>Стати учасником Мережі </strong>можна тільки за запрошенням Секретаріату МПУ.<br /><br />3.&nbsp;&nbsp;&nbsp; <strong>Мета Мережі</strong> &ndash; сприяння знайомству, спілкуванню та обміну думками, а також створення ефективного механізму організації громадсько-політичної діяльності учасників Мережі. <br /><br />4.&nbsp;&nbsp;&nbsp; <strong>Основні функції Мережі: </strong></p>
<ul>
<li>Знайомство та гуртування прихильників ідей мерітократії;</li>
<li>Побудова чіткої дієздатної регіональної структури МПУ відповідно до <a href="http://meritokrat.org/download/library/14/4223238.doc">Базових принципів МПУ</a>;</li>
<li>Організація ефективної спільної роботи всіх однодумців над <a href="http://meritokrat.org/download/library/14/5636323.doc">програмно-ідеологічними засадами МПУ</a>, основними партійними документами;</li>
<li>Спрощення комунікації між керівними органами та регіональними та місцевими групами активістів, членами місцевих груп активістів;</li>
<li>Швидкий обмін новинами та іншою інформацією, що є важливою для становлення та розбудови МПУ.</li>
</ul>
<p>5.&nbsp;&nbsp;&nbsp; <strong>Всі учасники мережі є ідентифікованими</strong>: кожен учасник виступає в Мережі під своїм власним іменем та прізвищем, з власним особистим фото; в Мережі немає анонімних користувачів з вигаданими іменами, прізвиськами.<br /><br />6.&nbsp;&nbsp;&nbsp; <strong>Учасники Мережі володіють різним об&rsquo;ємом прав</strong> користування Мережею. В залежності від досвіду участі у Мережі учасники отримують різний об&rsquo;єм прав відповідно до <a href="http://meritokrat.org/download/library/21/8674563.doc">&laquo;Правил диференціації прав користувачів&raquo;</a>.<br /><br />7.&nbsp;&nbsp;&nbsp; <strong>У Мережі діють базові функціональні групи</strong> відповідно до Рішення <a href="http://meritokrat.org/download/library/14/9274160.doc">&laquo;Про вдосконалення функціональних можливостей соціально-політичної мережі &laquo;Мерітократ&raquo;</a>.<br /><br />8.&nbsp;&nbsp;&nbsp; <strong>Створення нових спільнот у Мережі</strong> регламентується <a href="http://meritokrat.org/download/library/21/4535879.doc">&laquo;Правилами створення нових спільнот у соціально-політичній мережі &laquo;Мерітократ&raquo;</a>.<br /><br />9.&nbsp;&nbsp;&nbsp; Секретаріат МПУ залишає за собою право вносити зміни до цих правил. Окрім того, правила будуть доповнюватися новими положеннями в міру розвитку Мережі та появи в ній нового функціоналу.&nbsp; <br /><br />10.&nbsp;&nbsp;&nbsp; Секретаріат МПУ залишає за собою право позбавити права користування Мережею учасника, який порушує ці правила.<br /><br />11.&nbsp;&nbsp;&nbsp; Секретаріат МПУ відкритий до пропозицій і завжди готовий взяти до уваги побажання учасників Мережі щодо покращення роботи ресурсу.<br /><br /><strong>7 ОСНОВНИХ ПРАВИЛ УЧАСНИКА MERITOKRAT.ORG</strong><br />________________________________________<br /><br /><strong>Спільність ідеологічних переконань.</strong> Оскільки Мережа покликана об&rsquo;єднати людей, які вже усвідомили та поділяють ідеї мерітократії, то дискусії на тему зміни ідеологічної основи та курсу майбутньої партії в даній мережі є недоцільними.<br /><br /><strong>Активність. </strong>Будьте активними, заповніть повністю свій профіль і оновлюйте його в міру появи нової інформації, регулярно знайомтеся з новими матеріалами в Мережі, висловлюйте свої думки, додавайте коментарі.<br /><br /><strong>Конструктивізм.</strong> Заперечуючи пропозиції іншого, по-перше, добре аргументуйте свою точку зору, по-друге, запропонуйте альтернативу. Уникайте простої констатації проблем (вони і без того відомі більшості учасників Мережі), змальовуючи проблему, окреслюйте одразу і ваше бачення шляхів її вирішення.<br /><br /><strong>Доцільність.</strong> Всі дискусії в Мережі мають бути безпосередньо пов&rsquo;язані з ідеологією МПУ, процесом її створення та розвитку. Публікація в розділі &laquo;Думки&raquo; новин суспільного життя, загально філософських матеріалів, комерційних повідомлень, реклами і т.п. є порушенням цього правила.<br /><br /><strong>Взаємоповага.</strong> Ставтеся до інших учасників Мережі так, як хотіли б, щоб вони ставились до вас, уникайте агресивних, образливих висловлювань. Заборонено розміщувати коментарі, що ображають чи принижують гідність інших учасників Мережі. Такі коментарі будуть видалятись з Мережі або за ініціативою Модераторів або на перше прохання будь-якого учасника Мережі.<br /><br /><strong>Культура спілкування.</strong> Використовуйте в якості робочих&nbsp; українську або російську мови, уникайте вживання незрозумілої специфічної термінології, нецензурних висловів, жаргону, сленгу і т.п.<br /><br /><strong>Оригінальність.</strong> Розміщуйте в мережі переважно власні аналітичні матеріали, думки, позиції, повідомлення. Передрук чужих публікацій допускається, але, бажано, лише як частина власного аналітичного матеріалу (цитата) або з власним коментарем, який обґрунтовує, як цей матеріал співвідноситься з тематикою Мережі та чому він є важливим для ознайомлення інших учасників Мережі.<br /><br /><strong>СЕРВІСИ САЙТУ</strong><br />________________________________________</p>
<p><strong>Профіль:</strong></p>
<ul>
<li>Профіль учасника дає можливості опублікувати основні відомості про себе, які ви вважаєте, було б корисно знати іншим учасникам Мережі. </li>
<li>В профіль бажано вносити якомога більше інформації, щоб інші учасники Мережі могли скласти про вас повне враження. </li>
<li>Увага! Фото в профілі обов&rsquo;язково має бути портретного формату (70 % фото має займати обличчя). Для фото іншого формату ми згодом створимо в профілі учасників фотоальбоми.</li>
</ul>
<p><strong>Люди:</strong></p>
<ul>
<li>Цей розділ меню дає можливість познайомитися з усіма учасниками мережі. Права колонка в розділі дає можливість переглянути всіх учасників із певним статусом або учасників, що належать до певного регіону. </li>
<li>Статус учасникам присвоюється Секретаріатомтом МПУ відповідно до <a href="http://meritokrat.org/download/library/21/8674563.doc">&laquo;Правил диференціації прав користувачів&raquo;</a>. Статус може змінюватися в залежності від активності учасника як в Мережі, так і в реальній діяльності.</li>
</ul>
<p><strong>Партія, Агітація:</strong></p>
<ul>
<li>Публікації в ці розділи додаються виключно Секретаріатом МПУ і є офіційною позицією Поілтради МПУ.</li>
</ul>
<p><strong>Думки:</strong></p>
<ul>
<li>Публікувати в &laquo;Думках&raquo; слід переважно власні аналітичні матеріали, позиції, повідомлення. Передрук чужих публікацій допускається, але, бажано, лише як частина власного аналітичного матеріалу (цитата) або з власним коментарем, який обґрунтовує, як цей матеріал співвідноситься з тематикою Мережі та чому він є важливим для ознайомлення інших учасників Мережі.</li>
</ul>
<p><strong>Опитування:</strong></p>
<ul>
<li>При створенні опитування слід пам&rsquo;ятати, що тема має відповідати загальній тематиці Мережі. Питання можуть бути як з однією відповіддю, так і з кількома чи навіть зі своєю відповіддю.</li>
</ul>
<p><strong>Спільноти:</strong></p>
<ul>
<li>Основне завдання спільнот &ndash; це обговорення і формулювання позиції мерітократів в різних сферах суспільного життя.</li>
<li>Створення нових спільнот у Мережі регламентується <a href="http://meritokrat.org/download/library/21/4535879.doc">&laquo;Правилами створення нових спільнот у соціально-політичній мережі &laquo;Мерітократ&raquo;</a>.</li>
<li>Керівник спільноти може призначати її модераторів, що допомагають керівнику в управлінні роботою спільноти. </li>
<li>Керівник та модератори можуть запрошувати до своєї спільноти нових учасників, публікувати новини та фото спільноти.</li>
<li>Кожен учасник спільноти може брати участь в обговореннях спільноти, ініціювати нові обговорення, а також запрошувати до спільноти нових учасників.</li>
</ul>
<p><strong>Пошук:</strong></p>
<ul>
<li>Дає можливість здійснювати пошук людей за одним або декількома критеріями одночасно, наприклад, за сферою діяльності та регіоном проживання.</li>
</ul>
<p><strong>МОДЕРУВАННЯ</strong><br />________________________________________</p>
<ul>
<li>Модераторами мережі є члени Політради та Секретаріату МПУ. Права модераторів також можуть надаватися і іншим активним учасникам мережі за рішенням Секретаріату МПУ. </li>
<li>У разі виявлення модератором порушень вищевказаних правил з боку учасника мережі, він має право видаляти або приховувати повідомлення, коментарі та пости, що містять порушення. </li>
<li>Кожен користувач може поскаржитись модераторам на порушення Правил, здійснене іншим користувачем. </li>
</ul>
<p>&nbsp;</p>